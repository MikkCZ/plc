---
title: Odpovědi na časté otázky
permalink: /odpovedi/
redirect_from:
  - odpovedi.html
layout: default
---
Na této stránce shromažďujeme odpovědi na otázky, které se často vyskytují mezi zájemci o Linux.

* TOC
{:toc}

### Když si stáhnu Linux z internetu, můžu ho legálně používat?
Ano. Linux a jeho součásti mají [svobodné licence](https://www.gnu.org/licenses/), které umožňují legální používání i v případě stažení distribuce z internetu. Stažení z internetu bývá i hlavní formou získání linuxových distribucí.

### Co je to distribuce?
Distribuce Linuxu je soubor programů vybraných tak, aby spolu tvořily funkční celek. Většinou distribuce obsahují stovky až tisíce programů a bývá zvykem, že si uživatel může vybrat z několika různých programů, které mohou zastat stejnou práci.

Tak jako na prohlížení internetových stránek v operačním systému Windows nemusíte používat jenom Internet Explorer, ale třeba Firefox, Chrome nebo Operu, tak v Linuxu je tato svobodná volba možná již od počátku.

### Je verze z internetu nějak omezená (časově, funkčně)? Jaký je rozdíl oproti koupené verzi?
Verze z internetu jsou plně funkční bez jakýchkoli omezení. Převážná většina linuxových distribucí a obsaženého softwaru je zdarma.

Placené distribuce Linuxu obsahují nějakou přidanou hodnotu. U Linuxu je zvykem, že si nekupujeme právo k používání software, ale něco navíc. Např. telefonickou podporu, manuály nebo bezpečnostní tým, který se stará o vydávání ověřených bezpečnostních oprav.

### Mohu Linux používat ve firmě?
Ano, Linux můžete používat ve firmě. Pro firemní server je dobré zakoupit nějakou placenou komerční distribuci se zárukou aktualizací a podporou pro případ problémů, a na počítače zaměstnanců nainstalovat [uživatelsky přívětivou distribuci]({{ site.baseurl }}{% link _pages/kde-ziskat.md %}).

### Na kolika počítačích mohu Linux používat?
Většinu distribucí můžete pouzívat na libovolném množství počítačů. Dokonce mohou být spustěny zároveň. U placených distribucí je potřeba si předem přečíst licenční smlouvu a zeptat se prodejce.

### Jak přejdu na Linux?
Při přechodu na Linux není třeba za sebou pálit mosty. Zkuste si Linux nainstalovat na volný disk, nebo prostě pro jistotu zkuste jen ["živou" verzi spustitelnou z CD nebo flash disku]({{ site.baseurl }}{% link _pages/kde-ziskat.md %}). Můžete Linux také vyzkoušet ve virtuálním počítači přímo ve Windows, k čemuž můžete použít například [VirtualBox](https://www.virtualbox.org/).

Vyzkoušejte si, zda vám aplikace v Linuxu vyhovují. Podívejte se i po aplikacích, které vám třeba pro stávající systém chybí nebo jsou jen placené.

### Jak najdu náhradu za své programy?
Pokud postrádáte v Linuxu některé aplikace ze stávajícího systému a ještě jste nenašli [odpovídající náhradu v našem seznamu]({{ site.baseurl }}{% link _pages/ekvivalenty.md %}), zeptejte se na nějakém fóru své distribuce. Pokud ani tam nepochodíte, můžete zkusit použít program [Wine](https://www.winehq.org/). Wine možňuje **spouštět některé aplikace z MS Windows** i pod Linuxem.

Další možností je použít tzv. **virtuální počítač**. Můžete k tomu použít např. [Qemu](https://www.qemu.org/) nebo [VirtualBox](https://www.virtualbox.org/) a v něm si váš dosavadní systém nainstalovat a provozovat aplikace, pro které nemáte náhradu.

### Kde se Linux nejvíce odlišuje?
Základy Linuxu jsou zcela jiné, než na jakých stojí MS Windows. Linux se vyvinul jako systém [unixového](https://cs.wikipedia.org/wiki/Unix) typu a proto je jeho ovládání a chování v některých směrech odlišné. Podstatou je ale možnost jeho přizpůsobení, a to jak vzhledem, tak chováním. Pokud se vám vaše linuxová distribuce nelíbí, požádejte o pomoc s nastavením na jejím fóru podpory nebo se [podívejte po jiné]({{ site.baseurl }}{% link _pages/kde-ziskat.md %}).

### Kde najdu další informace? Existují nějaké další stránky věnované Linuxu?
Na české scéně působí několik zpravodajských serverů portálů věnujících se Linuxu nebo svodobnému a otřevřenému softwaru (free and open source). Odkazy na ně i na další weby najdete na [další stránce]({{ site.baseurl }}{% link _pages/odkazy.md %}).
