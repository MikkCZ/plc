---
title: Jak Linux získat a vyzkoušet
description: Proč zvolit jako svůj operační systém Linux, jaký si vybrat a jak se instaluje.
permalink: /kde-ziskat/
redirect_from:
  - kde-ziskat.html
  - chci-vyzkouset.html
layout: default
---
### Kde Linux získat a jaký si vybrat
Operační systém Linux lze získat v tzv. distribucích. **Distribuce** jsou předem připravené balíky kombinující linuxové jádro a grafické prostředí s nejrůznějšími aplikacemi. Obsahují nástroje pro správu počítače, přístup k internetu, práci s dokumenty nebo multimédii. Existuje i mnoho speciálních, účelových distribucí, určených pro servery, malá a vestavěná zařízení atd. Zde uvedené jsou vybrány podle toho, zda se hodí pro začínající uživatele, použití na osobním počítači nebo laptopu a mají aktivní českou komunitu.

### Jak si mohu Linux vyzkoušet
Linux si můžete před instalací vyzkoušet i bez instalace. Většina distribucí nabízí tzv. **live (živou) variantu** pro vyzkoušení systému bez instalace. Bývá součástí instalačního média nebo dokonce první krok před začátkem instalačního procesu a celý systém spustí z USB flash disku nebo DVD. Po vyzkoušení se můžete rozhodnout, jestli ho nainstalovat, nebo počítač restartujete a vrátíte se zpět k Windows. Pokud se rozhodnete pro instalaci, nezapomeňte si předem **zazálohovat svá data a nainstalované programy**!

### Jak Linux stáhnout a nainstalovat
U každé distribuce na této stránce najdete odkaz na stránku s popisem jejího stažení a instalace. Nejlepší je sáhnout po nejnovější verzi označené nejvyšším číslem. Pokud máte počítač s procesorem Intel nebo AMD, hledejte verzi pro **x86_64** (pokud máte opravdu starý počítač, tak **x86**).

Z nabízených adresářů a souborů je většinou potřeba stáhnout soubor s příponou **.iso**. **.iso** soubory jsou obrazy CD/DVD a stačí je správným způsobem vypálit, nebo zapsat na USB flash disk pomocí nástrojů k tomu určených. **Tyto soubory se nevypalují jako běžný soubor**, ale je potřeba zvolit vypalování obrazu (image). Pro zápis na USB flash disk většina distribucí nabízí vhodný nástroj a návod. Pokud si postupem nejste jisti, můžete už připravené médium zakoupit v e-shopu [LinuxMarket](https://www.linuxmarket.cz/instalacni-media).

Jakmile máte CD/DVD vypáleno nebo USB flash disk správně zapsaný, vložte ho do počítače a ten restartujte. Poté při restartu vyvolejte BIOS nebo nabídku pro výběr média stiskem speciální klávesy - tato klávesa by se měla při startu krátce zobrazit na obrazovce. Jestliže máte startování z požadovaného média povoleno, spustí se po restartu Linux nahraný na vašem médiu k vyzkoušení v "živém" režimu a případně instalaci.

Pokud se vám Linux zalíbí a rozhodnete se pro instalaci, nezapomeňte si předem **zazálohovat svá data a nainstalované programy**!

## ![]({{ 'img/distribuce/ubuntu-logo.svg' | relative_url }}) Ubuntu
{:#ubuntu}
[![]({{ 'img/ubuntu_t.png' | relative_url }}){:.t_sc}]({{ 'img/ubuntu.png' | relative_url }})
**Ubuntu** je distribuce vyvíjená firmou Canonical. Je postaveno na spolehlivém základě po mnoho let vyvíjené distribuce [Debian](#debian). Zatímco Debian se snaží být distribucí značně univerzální, jasným cílem Ubuntu je přiblížit Linux uživatelům pro běžné použití na osobních počítačích.

Standardní Ubuntu používá grafické prostředí [GNOME][GNOME]. Existují také varianty (flavours/příchutě) vyvíjené komunitou s jinými prostředími jako je např. [KDE][KDE]. Jejich seznam najdete na [této stránce](https://www.ubuntu.com/download/flavours). Ve většině případů je nejjednodušší sáhnout přímo po klasickém Ubuntu s GNOME.

Verze Ubuntu vychází ve dvou variantách - stabilnější LTS s delším obdobím podpory, a běžné verze s rychlejším přidáváním nových funkcí, ale kratší podporou a potenciální méně stabilní. Speciálně pro začínající uživatele doporučujeme začít s verzí LTS.

**Canonical** je komerční společnost, která zaštiťuje vývoj Ubuntu. V rámci této aktivity podporuje i řadu dalších projektů a poskytuje nástroje a podporu pro vývoj otevřeného software.

- [Česká komunita Ubuntu](https://www.ubuntu.cz/)
- [Fórum podpory](http://forum.ubuntu.cz/)
- [Oficiální stránky](https://www.ubuntu.com/)
- [Stáhnout Ubuntu](http://releases.ubuntu.com/)
{:.download}

## ![]({{ 'img/distribuce/fedora-logo.svg' | relative_url }}) Fedora
{:#fedora}
**Fedora** je pregresivní distribuce, která vznikla jako nekomerční odnož Red Hat Linuxu. Její vývoj tak podporuje firma Red Hat. Na základě Fedory pak Red Hat připravuje své komerční distribuce Red Hat Enterprise Linux. Fedora je známa svou pokrokovostí a zpravidla přináší v každé verzi několik zásadních novinek. Distribuce je značně univerzální, se znatelným zaměřením na použití na osobních počítačích.

Standardní Fedora používá grafické prostředí [GNOME][GNOME]. Existují také varianty (spiny) s jinými prostředími včetně [KDE][KDE] nebo [Cinnamonu][Cinnamon]. Jejich seznam najdete na [této stránce](https://spins.fedoraproject.org/). Ve většině případů je nejjednodušší sáhnout přímo po klasické Fedoře s GNOME.

**Red Hat** je firma zabývající se vývojem, prodejem a podporou komerční distribuce Red Hat Enterprise Linuxu určené pro podniky. V minulosti významně pomohla zdomácnění Linuxu svou komunitní distribucí Red Hat Linux, jejímž následovníkem je Fedora.

- [Česká komunity Fedory](https://mojefedora.cz/)
- [Fórum podpory](https://forum.mojefedora.cz/)
- [Oficiální stránky](https://getfedora.org/)
- [Stáhnout Fedoru](https://mojefedora.cz/jak-stahnout/)
{:.download}

## ![]({{ 'img/distribuce/opensuse-logo.png' | relative_url }}) OpenSUSE
{:#suse}
[![]({{ 'img/opensuse-10.3_t.png' | relative_url }}){:.t_sc}]({{ 'img/opensuse-10.3.png' | relative_url }})
Na vývoji **openSUSE** se podílí firma Novell v rámci jejích linuxových aktivit. Kromě openSUSE je dostupná také komerční varianta SUSE Linux Exterprise. Distribuce openSUSE má některé specifické nástroje, které se snaží distribuci co nejvíce zpřístupnit běžným uživatelům osobních počítačů. Vzhledem k jejímu komerčnímu charakteru je k dispozici i instalační podpora.

openSUSE je dostupné ve dvou variantách vydávání nových verzí. Konzervativnější Leap nabízí pravidelně vydávané "velké" verze, kdežto varianta Tumbleweed je aktualizována průběžně.

**Novell** je jednou z předních softwarových firem. V současnosti se zaměřuje právě na oblasti využití Linuxu a nabízí celou řadu řešení na něm založených.

- [Oficiální stránky](https://www.opensuse.org/)
- [Fórum podpory](https://forums.opensuse.org/)
- [Stáhnout openSUSE](https://www.opensuse.org/)
{:.download}

## ![]({{ 'img/distribuce/linux-mint-logo.svg' | relative_url }}) Linux Mint
{:#linux-mint}
**Linux Mint** je distribuce založená na [Ubuntu](#ubuntu) a [Debianu](#debian). Zatímco jádro Mintu je založeno z větší části na Ubuntu, grafické uspořádání plochy a uživatelské rozhraní je naprosto odlišné. Mint totiž používá grafické prostředí [Cinnamon][Cinnamon]. Mint má také vlastní kolekci systémových nástrojů vyvinutou pro snadnější správu systému a uživatelských práv.

- [Česká komunita Mintu](https://www.linux-mint-czech.cz/)
- [Fórum podpory](https://forum.linux-mint-czech.cz/)
- [Oficiální stránky](https://www.linuxmint.com/)
- [Stáhnout Linux Mint](https://www.linux-mint-czech.cz/ke-stazeni/)
{:.download}

## ![]({{ 'img/distribuce/mageia-logo.svg' | relative_url }}) Mageia
{:#mageia}
**Mageia** je pokračováním distribuce Madriva, dříve Mandrake Linux. Je vyvíjena komunitou vývojářů za podpory vlastní neziskové organizace.

- [Český komunita Mageia Linux](https://mageia.cz/)
- [Fórum podpory](https://forum.mageia.cz/)
- [Oficiální stránky](https://www.mageia.org/)
- [Stáhnout Mageiu](https://mageia.cz/stahnout-mageia/)
{:.download}

## ![]({{ 'img/distribuce/debian-logo.svg' | relative_url }}) Debian
{:#debian}
**Debian** je jedna z velmi dlouho vyvíjených distribucí, zcela vycházejících z myšlenky <abbr title="GNU is Not Unix">GNU</abbr> a open source. Kompletní distribuce Debian je rozsáhlý a komplexní celek s univerzálním použitím, bez dalších znalostí ale není úplně vhodný pro začátečníky. Projekt Debian vydává tři větve své distribuce - otestovanou *stable (stabilní)*, *testing (testovací)* a zcela neodzkoušenou *unstable (nestabilní)*.

Debian je komunitní distribucí. To znamená, že ho vyvíjejí dobrovolníci. Také vždy a za všech okolností zůstane tím, čím je, tedy svobodným softwarem.

- [Česká komunita Debianu](https://www.debian.cz/)
- [Oficiální stránky](https://www.debian.org/)
- [Podpora](https://www.debian.org/support)
- [Stáhnout Debian](https://www.debian.org/distrib/)
{:.download}

## ![]({{ 'img/distribuce/manjaro-logo.svg' | relative_url }}) Manjaro
{:#manjaro}
**Manjaro** je mladá distribuce založená na [Arch Linuxu](#arch-linux). Jejím cílem je uživatelská přívětivost a bezproblémové fungování ihned po instalaci. Dostupné je se třemi uživatelými prostředími [Xfce][Xfce], [KDE][KDE] a [GNOME][GNOME].

- [Oficiální stránky](https://manjaro.org/)
- [Fórum podpory](https://forum.manjaro.org/)
- [Stáhnout Manjaro](https://manjaro.org/get-manjaro/)
{:.download}

## ![]({{ 'img/distribuce/gentoo-logo.svg' | relative_url }}) Gentoo
{:#gentoo}
**Gentoo** je distribuce pro pokročilé uživatele. Umožňuje sestavovat si všechen software ze zdrojových kódů a zcela na míru svému počítači. Gentoo je velmi dobře dokumentována a poskytuje pokročilejším uživatelům možnost dalšího rozvoje jejich znalostí o Linuxu. Přesto, že si tato distribuce zakládá na svém pokročilém přístupu, dá se používat na osobním počítači.

Gentoo je trochu specifická komunitní distribuce. Její vývojáři ji založili jako linuxovou větev, která se svými principy přibližuje k jiným unixovým platformám.

- [Oficiální stránky](https://www.gentoo.org/)
- [Podpora](https://www.gentoo.org/support/)
- [Stáhnout Gentoo](https://www.gentoo.org/downloads/)
{:.download}

## ![]({{ 'img/distribuce/arch-logo.svg' | relative_url }}) Arch Linux
{:#arch-linux}
**Arch Linux** je distribuce dodržující pravidlo <abbr title="Keep it simple, stupid">KISS</abbr>. Je obzvlášt známá pro svou vyčerpávající dokumentaci [ArchWiki](https://wiki.archlinux.org/), která je mnohdy použitelná i pro ostatní linuxové distribuce.

- [Česká komunita Archu](https://arch-linux.cz/)
- [Oficiální stránky](https://www.archlinux.org/)
- [Fórum podpory](https://bbs.archlinux.org/)
- [Stáhnout Arch Linux](https://www.archlinux.org/download/)
{:.download}

## ![]({{ 'img/distribuce/slax-logo.svg' | relative_url }}) Slax
{:#slax}
**Slax** je malou a primárně Live CD distribucí. Funguje tedy primárně jako "kapesní" Linux, který není potřeba instalovat a do počítače neukládá žádná data. Je vhodný pro používání z USB flash disku, kam lze ukládání dat nastavit, ale toto nastavení už vyžaduje pokročilejší znalosti. Slax používá jako základ [Debian](#debian) a vytváří ho Čech Tomáš Matějíček.

- [Oficiální stránky](https://www.slax.org/)
- [Stáhnout Slax](https://www.slax.org/)
{:.download}


[GNOME]: https://www.gnome.org/
[KDE]: https://www.kde.org/
[Cinnamon]: https://github.com/linuxmint/Cinnamon
[Xfce]: https://xfce.org/
